Doc. 267. - An. 1470.

ι ,ΛΠ-ὴ,-

267.

Anno 1470, 12. Augusti, Zagrabiae.

Corum errpr'tulo zetgrobiensi communitos civitates intercessionem facit, quod
a jobogrbm'bns de Boz'jokovino cebium armento in pabulo amala marm

erepla sunt.

Nos capitulum ecclesie zagrabiensis. Memorio commendamus per
presentes, quod circumspectus vir Conradus Ravsar, judex civitatis
montis Grecensis de juxta Zagrabiam‚ in persona tocius communitatis
eiusdem civitatis montis Grecensis, nostram personaliter veniens in
presenciam, universos cives, populosque et jobagiones ac totam com·
munitatem ad castellum Bosyako vocatum spectantes, in eo inhibuisset
et interdixisset, ne iidem universi universaliter et singuli singulariter,
aut quicumque ex eisdem universos boses et ,pecora ac animalia que·
libet aut quodcumque ex eisdem animalibus dicte civitatis montis
Grecensis, quos et que iidem populi et jobagiones ac tota communitas
ad ipsum castellum Bosyako vocatum pertinentes adunatis sibi Stephano
Kys et Johanne Paloczky castellanis de eadem Bosyako, die sabbati pro·
ximo post festum beati Laurencii martiris, proxime preteritum, in campo
dicte civitatis montis Grecensis manibus armatis et potenciariis more
predonico recepissent et abduxissent, interim et tamdiu alicui darent,
traderent, dispergerent aut in usum suum converterent, donec et quo·
usque prefata communitas civitatis montis Grecensis causam ipsius
spolii, huiusmodique violacionis libertatis sue domino nostro regi aut
magnifico domino Blasio Magyar regnorum Bozne, Dalmacie, Croacie,
et Sclauonie bano, scire et intelligere dare poterit. Arestassetque
eosdem boves et animalia predicta apud dictos cives, populos ac totam
communitatem ad dictum castellum Bosyako vocatum pertinentes ne
usque tempus prenotatum ex eisdem bobus et animalibus aliquod
perdi eta civibus annotate civitatis montis Grecensis alienari vide·
atur, immo inhibuit, interdixitque et arestavit coram nobis testimonio
'presencium mediante. Datum in festo beate Clare virginis et martiris. (sic).
Anno domini millesimo quadringentesimo septuagesimo.

Originale in charta. A tergo vestigium impressi sigilli. In archiv, incl. Acud.
Scient. Slavor. merid. '

 

